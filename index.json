[{"content":"مقدمه لحظاتی مانده به بامداد ۲ فروردین ۱۴۰۲، در حال کار کردن با کامپیوتر یا گوشی‌هوشمند خودتان هستید و ناگهان شگفت‌زده می‌شوید. تلاش برای رفتن به سایت Time بی‌فایده است. عملکرد رمزسازهای OTP نیز با اختلال همراه شده. برعکس، شاید شما هم جزو چند درصد افراد خوش‌شانس بوده‌اید و متوجه تغییر یا اختلالی نمی‌شوید. اینها قسمتی از اتفاقات ناخوشایند بامداد روز گذشته بود. بنابراین تصمیم گرفتم راه‌حل مشکلات ناشی از لغو قانون ساعت تابستانی را تا حد امکان مستندسازی کنم.\nلغو ساعت تابستانی و گوشی‌های هوشمند قدیمی از زمان آخرین آپدیت گوشی اندرویدی‌تان بیشتر از ۵ سال گذشته است؟ خوشبختانه هنوز جای امیدواری وجود دارد! سیستم‌عامل اندروید اطلاعات منطقه‌های زمانی را در فایلی به نام tzdata در مسیر /system/usr/share/zoneinfo ذخیره می‌کند. نهاد IANA، پایگاه‌داده منطقه‌های زمانی را بر اساس تغییرات قوانین زمان، بروزرسانی و در اختیار همگان قرار می‌دهد. این تغییرات در نهایت توسط شرکت سازنده بر روی گوشی شما اعمال می‌شود، اما هنگامی که پشتیبانی از گوشی شما به پایان رسیده باشد اوضاع کمی متفاوت است و خودتان باید دست‌به‌کار شوید.\nآموزش پیشِ‌رو بر روی نسخه‌های 6.0.1 و 4.4.4 اندروید امتحان شده است، اما از لحاظ تئوری و به دلیل یکسان بودن ساختار فایل tzdata در نسخه‌های 4.x تا 6.x اندروید نباید مشکلی در اجرای آن وجود داشته باشد. همچنین ساختار اطلاعات منطقه‌های زمانی در اندروید 7.x به بعد دچار تغییراتی شده است، بنابراین نمی‌توانم کارکرد درست این آموزش در نسخه‌های بعد از 7.x را تأیید یا رد کنم.\nسلب مسئولیت پیش از شروع، اگر تجربه قبلی از توسعه اندروید ندارید، توصیه می‌کنم از انجام آن خودداری کنید. زیرا احتمال Soft Brick یا حتی Hard Brick شدن گوشی شما وجود دارد. پس مسئولیت این‌کار کاملاً به عهده شماست.\nآماده‌‌سازی محیط برای شروع، به دسترسی روت نیاز داریم. در صورت استفاده از یک کاستوم ریکاوری مانند TWRP، با قابلیت خواندن و نوشتن بر روی فایل‌سیستم و عدم دسترسی روت در سیستم‌عامل اندروید، مانعی جهت انجام این روش وجود ندارد.\nدر ادامه از یک توزیع مبتنی بر Debian جهت اجرای دستورات استفاده شده است، اما استفاده از توزیع‌های دیگر نیز مانعی نداشته و روش انجام کار یکسان است.\nابتدا نصب بودن jdk بر روی کامپیوتر خود را با استفاده از دستور javac -version بررسی کنید.\nsudo apt install openjdk-17-jdk # For Debian-based distros سپس نصب بودن ابزار zic را با استفاده از دستور which zic بررسی کنید. اگر خروجی دستور چیزی مانند: /usr/sbin/zic بود می‌توانید قسمت بعدی را نادیده بگیرید، در غیراینصورت نیاز به کامپایل کردن ابزار zic داریم.\nکامپایل کردن ابزار zic نصب بودن gcc و make را بر روی کامپیوتر خود بررسی کنید.\nsudo apt install make gcc # For Debian-based distros سپس یک نسخه قدیمی از tzcode{version}.tar.gz را دانلود کنید. برای مثال در ادامه از نسخه 2016b استفاده کرده‌ایم. دلیل آن نیز سازگاری با نسخه‌های قدیمی اندروید است.\nپس از دانلود نیاز به استخراج و در نهایت کامپایل zic داریم.\nمراحل کامل را می‌توانید از طریق دستورات زیر انجام دهید:\nmkdir tzcode \u0026amp;\u0026amp; cd tzcode wget https://data.iana.org/time-zones/releases/tzcode2016b.tar.gz tar -xvf tzcode2016b.tar.gz make zic در صورت اجرای موفقیت‌آمیز دستور make، یک فایل اجرایی با نام zic خواهید داشت. سپس در Home Directory خود دایرکتوری جدیدی با نام newtz ساخته و فایل اجرایی zic را به آنجا منتقل کنید:\nmkdir -p ~/newtz mv -t ~/newtz zic جهت فراخوانی ابزار zic در مرحله بعد باید به شکل زیر عمل کنید:\n./zic کامپایل کردن پایگاه‌داده منطقه‌های زمانی دریافت آخرین نسخه پایگاه‌داده منطقه‌های زمانی ابتدا آخرین نسخه فایل tzdata{version}.tar.gz را از اینجا دانلود کنید. آخرین نسخه به هنگام نوشتن این پست، 2022g است.\nدر Home Directory خود یک دایرکتوری جدید با نام newtz ساخته و فایل دانلود شده را در آنجا استخراج کنید.\nmkdir -p ~/newtz cd ~/newtz wget https://data.iana.org/time-zones/releases/tzdata2022g.tar.gz tar -xvf tzdata2022g.tar.gz rm -rf tzdata2022g.tar.gz کامپایل کردن منطقه‌های زمانی حال به قسمت کامپایل منطقه‌های زمانی با کمک ابزار zic می‌رسیم. فراموش نکنید که باید در دایرکتوری newtz باشید. سپس به شکل زیر عمل کنید:\n# Be sure to be in the ~/newtz directory before running the command below zic -d data africa antarctica asia australasia etcetera europe northamerica southamerica backward backzone در صورت اجرای موفقیت‌آمیز دستور zic، یک دایرکتوری با نام ‍data حاوی منطقه‌های زمانی کامپایل شده به شکل زیر خواهید داشت:\nگردآوری فایل tzdata دانلود و کامپایل ZoneCompactor جهت تبدیل دایرکتوری data به یک فایل tzdata نیاز به برنامه‌ی جاوایی ‍ZoneCompactor.java داریم. به‌مانند قبل، پیش از اجرای دستورات باید در دایرکتوری newtz باشید.\nنحوه دانلود و کامپایل ZoneCompactor.java به شکل زیر است:\n# Be sure to be in the ~/newtz directory before running the commands below # Getting ZoneCompactor.java curl \u0026#34;https://android.googlesource.com/platform/bionic/+/refs/tags/android-6.0.1_r81/libc/tools/zoneinfo/ZoneCompactor.java?format=TEXT\u0026#34; | base64 -d \u0026gt; ZoneCompactor.java # Compiling ZoneCompactor.java javac ZoneCompactor.java ساخت فایل setup پیش از اجرای ZoneCompactor نیاز به مشخص کردن منطقه‌های زمانی موجود در فایل tzdata داریم. تایپ دستی این لیست کاری بیهوده است، پس اسکریپت پایتونی مربوط به این بخش را بازنویسی کرده‌ام تا با python3 سازگار شده و به صورت کاملاً خودکار یک لیست حاوی منطقه‌های زمانی برای شما بسازد. با یک ویرایشگر متنی مانند vim در دایرکتوری newtz فایلی با نام writeSetupFile.py ساخته و اسکریپت زیر را در آن جایگذاری کنید:\nvim writeSetupFile.py # Original credits: # https://android.googlesource.com/platform/bionic/+/refs/tags/android-6.0.1_r81/libc/tools/zoneinfo/update-tzdata.py#49 from pathlib import Path REGIONS = [ \u0026#34;africa\u0026#34;, \u0026#34;antarctica\u0026#34;, \u0026#34;asia\u0026#34;, \u0026#34;australasia\u0026#34;, \u0026#34;etcetera\u0026#34;, \u0026#34;europe\u0026#34;, \u0026#34;northamerica\u0026#34;, \u0026#34;southamerica\u0026#34;, \u0026#34;backward\u0026#34;, \u0026#34;backzone\u0026#34; ] def write_setup_file(): links, zones = [], [] for region in REGIONS: file_path = Path.cwd() / f\u0026#34;{region}\u0026#34; with open(file_path, \u0026#34;r\u0026#34;) as f: for line in f: fields = line.split() if fields: if fields[0] == \u0026#34;Link\u0026#34;: links.append(f\u0026#34;{fields[0]} {fields[1]} {fields[2]}\u0026#34;) zones.append(fields[2]) elif fields[0] == \u0026#34;Zone\u0026#34;: zones.append(fields[1]) setup_path = Path.cwd() / \u0026#34;setup\u0026#34; with open(setup_path, \u0026#34;w\u0026#34;) as setup: [setup.write(f\u0026#34;{link}\\n\u0026#34;) for link in sorted(set(links))] [setup.write(f\u0026#34;{zone}\\n\u0026#34;) for zone in sorted(set(zones))] def main(): write_setup_file() if __name__ == \u0026#34;__main__\u0026#34;: main() سپس آن را اجرا کنید:\npython3 writeSetupFile.py در صورت اجرای موفقیت آمیز اسکریپت، یک فایل خروجی حاوی اسم منطقه‌های زمانی با نام setup خواهید داشت.\nمرحله نهایی و ساخت tzdata در نهایت نوبت به اجرای ZoneCompactor و گردآوری فایل tzdata می‌رسد. نحوه فراخوانی ZoneCompactor به شکل زیر است:\njava ZoneCompactor \u0026lt;setup file\u0026gt; \u0026lt;data directory\u0026gt; \u0026lt;zone.tab file\u0026gt; \u0026lt;output directory\u0026gt; \u0026lt;tzdata version\u0026gt; و پارامترهای آن به این ترتیب هستند:\n\u0026lt;setup file\u0026gt;: فایل خروجی مرحله ساخت فایل setup \u0026lt;data directory\u0026gt;: آدرس دایرکتوری ساخته شده در مرحله کامپایل پایگاه‌داده منطقه‌های زمانی \u0026lt;zone.tab file\u0026gt;: فایل zone.tab که در آرشیو tzdata قرار دارد\n\u0026lt;output directory\u0026gt;: آدرس دایرکتوری خروجی فایل tzdata\n\u0026lt;tzdata version\u0026gt;: نسخه فعلی پایگاه‌داده منطقه‌های زمانی که فرمت آن باید شبیه به tzdata{current_version} باشد. آخرین نسخه در زمان نوشتن این پست tzdata2022g است.\nحال که کاربرد هر یک از پارامترها را متوجه شدیم آن را اجرا می‌کنیم، فراموش نکنید که پیش از اجرا، در دایرکتوری newtz یک دایرکتوری جدید به نام output نیز بسازید:\n# Be sure to be in the ~/newtz directory before running the commands below mkdir -p output java ZoneCompactor setup data zone.tab output tzdata2022g در صورت موفقیت‌آمیز بودن اجرا، فایل tzdata درون دایرکتوری output قابل دسترس است.\nانتقال tzdata به گوشی جهت انتقال و جایگزینی فایل جدید با فایل قدیمی راه‌های متعددی وجود دارد، در صورت داشتن دسترسی روت در سیستم‌عامل اندروید می‌توانید از یک Root Explorer استفاده کنید یا از طریق adb و دستور adb shell آن را جایگزین کنید. پیشنهاد می‌کنم این کار را از طریق بوت کردن یک کاستوم ریکاوری مانند TWRP و دستور adb shell انجام دهید. در ادامه نیز همین روش را پیش خواهیم برد.\nبرای شروع لازم است تا گوشی خودتان را در حالت ریکاوری بوت کنید. پس از آن گوشی را با کمک کابل به کامپیوتر خود متصل کنید.\nدر صورت نصب نبودن adb، می‌توانید با استفاده از دستور زیر آن را نصب کنید:\nsudo apt install android-tools-adb سپس با استفاده از دستور adb devices، درست شناسایی شدن گوشی خود توسط کامپیوتر را بررسی کرده و در ادامه با استفاده از دستور adb shell به شِل گوشی خود دسترسی پیدا کنید.\nMount بودن فایل‌سیستم را با استفاده از دستور df -h بررسی کرده و در صورت Mount نبودن دستور زیر را اجرا کنید:\nmount /system حال در یک تَب ترمینال دیگر با استفاده از دستور adb push، فایل tzdata ساخته شده را به حافظه داخلی گوشی خود انتقال دهید. توجه داشته باشید که ممکن است مسیر حافظه داخلی گوشی شما با مسیر استفاده شده در این آموزش، متفاوت باشد!\nadb push ~/newtz/output/tzdata /sdcard/tzdata به شِل گوشی برگشته و دستورات زیر را اجرا کنید:\ncd /system/usr/share/zoneinfo # Change the working directory mv tzdata tzdata.old # Backup the old tzdata in case something went wrong mv /sdcard/tzdata tzdata # Move the new tzdata into the current directory chmod 644 tzdata # Change the permissions حال با وارد کردن دستور reboot در شِل گوشی، از حالت ریکاوری خارج شوید. پس از راه‌اندازی مجدد و بوت شدن، به تنظیمات زمان و تاریخ گوشی خود رفته و خودکار بودن منطقه زمانی و تاریخ‌و‌ساعت را بررسی کنید. اگر در حالت خودکار، منطقه زمانی دستگاه نمایانگر Iran Standard Time باشد، فرآیند جایگزینی و بروزرسانی با موفقیت انجام شده است.\nاشکال یابی در صورتی که پس از اعمال تغییرات تازه، تمام منطقه‌های زمانی نمایانگر زمان +00:00 هستند و عملکرد گوشی شما در مواردی مانند شناسایی سیم‌کارت و شبکه دچار اختلال شده، می‌توانید راه‌های زیر را امتحان کنید:\nدریافت فایل از پیش گردآوری شده tzdata ابتدا فایل tzdata حاوی آخرین تغییرات منطقه‌های زمانی را از اینجا دریافت کنید. سپس آموزش را از قسمت انتقال tzdata به گوشی ادامه دهید.\nچک کردن نسخه zic آیا از ابزار zic درون سیستم‌عامل خود استفاده می‌کنید؟ این احتمال وجود دارد که ابزار zic سیستم‌عامل شما برای نسخه اندرویدتان بیش از اندازه جدید باشد. برای مثال نسخه 2.35 از ابزار zic که به صورت پیش‌فرض در Ubuntu 22.04 LTS وجود دارد، باعث ایجاد مشکل در برخی از گوشی‌های قدیمی شرکت Xiaomi که MIUI 10 را اجرا می‌کنند، می‌شود.\nبا اجرای دستور zic --version می‌توانید نسخه فعلی ابزار zic را مشاهده کنید. اگر نسخه نمایان شده بزرگ‌تر از 2.31 بود، می‌توانید آموزش را با یک نسخه قدیمی‌تر نیز امتحان کنید. برای دسترسی به نسخه‌های قدیمی‌تر به دو شکل می‌توان عمل کرد:\n۱- کامپایل کردن یک نسخه قدیمی از ابزار zic\n۲- استخراج ابزار zic از پکیج‌های قدیمی libc\nدر صورت استفاده از یک توزیع مبتنی بر Debian مانند Ubuntu، بهتر است از روش دوم استفاده کنید. ابتدا نسخه‌های قدیمی پکیج libc را از اینجا پیدا کرده و پکیج آن را مطابق با معماری پردازنده کامپیوتر خود دانلود کنید. برای مثال روند انجام این کار در یک کامپیوتر با پردازنده ۶۴بیتی و نسخه 2.31 از پکیج libc به شکل زیر است:\n(پیش از شروع دایرکتوری خود را به newtz تغییر دهید)\n# Be sure to be in the ~/newtz directory before running the commands below wget http://security.ubuntu.com/ubuntu/pool/main/g/glibc/libc-bin_2.31-0ubuntu9.7_amd64.deb dpkg-deb --fsys-tarfile libc-bin_2.31-0ubuntu9.7_amd64.deb | tar -x ./usr/sbin/zic \u0026amp;\u0026amp; mv usr/sbin/zic zic rm -rf usr حال یک نسخه قابل‌اجرا از ابزار zic در دایرکتوری newtz خواهید داشت. پس از آن، آموزش را از قسمت کامپایل کردن منطقه‌های زمانی ادامه دهید و توجه کنید که باید دستور این قسمت را به شکل زیر فراخوانی کرده تا از ابزار zic موجود در دایرکتوری newtz جهت کامپایل منطقه‌های زمانی استفاده شود:\n./zic -d data africa antarctica asia australasia etcetera europe northamerica southamerica backward backzone پیش از اجرای دستور فوق بهتر است تا دایرکتوری data را حذف کنید.\nبازگردانی تغییرات اعمال شده در صورت موفقیت‌آمیز نبودن هیچ‌یک راه‌حل‌های مطرح شده، باید فایل قدیمی tzdata را بازگردانی کنید. این به معنای سازگار نبودن آموزش با نسخه اندروید گوشی شما یا استفاده شرکت سازنده دستگاه از روش‌های دیگر جهت ایجاد tzdata می‌باشد.\nجهت بازگردانی فایل tzdata قدیمی، گوشی خود را مجدداً در حالت ریکاوری قرار داده و آن را با کمک کابل به کامپیوتر خود متصل کنید. با استفاده از دستور adb shell به شِل گوشی خود دسترسی پیدا کنید. سپس Mount بودن فایل‌سیستم را بررسی کرده و دستورات زیر را اجرا کنید:\ncd /system/usr/share/zoneinfo rm -rf tzdata mv tzdata.old tzdata reboot سخن پایانی این پست به‌مرور زمان و در مواجهه با چالش‌های تازه یا بهبود راه‌حل‌ها، به‌روزرسانی خواهد شد.\n","permalink":"https://alireza1219.ir/posts/iran-dst-change/","summary":"مروری بر چالش‌های ناشی از لغو ساعت تابستانی و یافتن راه‌حل‌ها","title":"لغو ساعت تابستانی در ایران"},{"content":"تاریخچه و ایده ایده اولیه این افزونه به اواخر سال ۱۳۹۹ و روی کار آمدن سامانه آموزشیار به صورت کشوری باز می‌گردد.\nکنار آمدن با ظاهر آموزشیار تا حدودی برایم سخت بود و بعضی از به‌هم‌ریختگی‌ها و ناقصی‌ها - به خصوص عدم استفاده از یک فونت مناسب فارسی! - این کار را سخت‌تر هم می‌کرد.\nو تولد اولین نسخه افزونه از همین نقطه آغاز شد\u0026hellip;\nپشت صحنه نام‌گذاری اولین نامی که برای آن انتخاب کردم Advanced Amoozeshyar بود. اما اگر راستش را بخواهید از همان اول هم چندان به دل نمی‌نشست. کلمه Advanced معمولاً یک محصول فوق‌العاده پیشرفته را در ذهن کاربر تداعی می‌کند و این با سادگی افزونه در تضاد بود.\n(به قولی دیگر نام اولیه با اغراق همراه شده بود.)\nپس به هنگام آماده‌سازی نسخه ۰.۳ تصمیم به تغییر نام آن به آموزشیارِ بهتر / Better Amoozeshyar گرفتم.\nویژگی‌ها تغییرات ظاهری علاوه بر اِعمال سراسری فونت وزیرمتن ، سعی شده تا به‌هم‌ریختگی اِلمان‌ها در صفحات مختلف نیز برطرف شوند.\nاصلاح نام درس از ویژگی‌های مورد علاقه‌ام! اگر تا به حال برای جست‌وجوی نام یک درس در آموزشیار تلاش کرده باشید با هیچ نتیجه‌ای روبرو نمی‌شوید، زیرا حروف \u0026lsquo;ی\u0026rsquo; و \u0026lsquo;ک\u0026rsquo; و فاصله‌های موجود در نام درس باید با کاراکتر % جایگزین شوند. موضوع به اینجا ختم نمی‌شود و نام یک درس نیز باید با کاراکتر % شروع و خاتمه پیدا کند. این ویژگی به لطف Regex پیاده‌سازی شده است و نیاز دائم به ابزارهای متفرقه جهت تبدیل نام درس را از بین می‌برد. شما می‌توانید مستقیماً از صفحه جست‌وجوی کلاس درس، نام درس تایپ شده را اصلاح و جست‌وجوی خود را انجام دهید.\nدریافت نتایج جست‌وجو ویژگی دریافت نتایج جست‌وجو به شکل پیش‌فرض در آموزشیار کار نمی‌کند. افزونه، دکمه‌های پیش‌فرض مربوط به این ویژگی را از صفحات مرتبط حذف و آن را با یک دکمه جدید جایگزین می‌نماید. با استفاده از آن می‌توانید نتایج جست‌وجوی خود را در قالب یک فایل اکسل قابل ویرایش ذخیره کنید.\nنکته اینکه تمامی پردازش‌های مورد نیاز افزونه - مانند ویرایش نام درس یا دریافت نتایج جست‌وجو - در سمت مرورگر شما صورت می‌گیرد و افزونه از منابع خارجی جهت پردازش اطلاعات استفاده نمی‌کند.\nدریافت و نصب آموزشیارِ بهتر در این لحظه تنها از نسخه دسکتاپ مرورگر فایرفاکس پشتیبانی می‌کند.\nمستندات فارسی مرتبط با نصب افزونه را می‌توانید از اینجا مطالعه کنید.\nحریم شخصی، کدمنبع و مشارکت پیش‌تر نیز به موضوع عدم استفاده افزونه از منابع خارجی جهت پردازش اطلاعات اشاره کردم. این موضوع به معنی صورت گرفتن تمام پردازش‌های مورد نیاز در سمت مرورگر کاربر و عدم ارسال اطلاعات به جایی دیگر می‌باشد.\nاین افزونه کاملاً متن‌باز بوده و کد منبع آن بر روی گیت‌هاب منتشر شده است.\nجهت گزارش باگ یا درخواست ویژگی‌های تازه کافی است تا یک Issue جدید بر روی مخزن افزونه باز کنید.\nشما نیز می‌توانید با Fork کردن کد منبع، افزودن یک ویژگی تازه و ایجاد Pull Request بر روی مخزن اصلی در توسعه آموزشیارِ بهتر سهیم شوید 😊\nسخن پایانی از آنجا که آموزشیارِ بهتر همچنان در دست توسعه بوده و احتمال ایجاد باگ‌های ناخواسته توسط آن وجود دارد، توصیه می‌کنم تا در زمان‌های حساس مانند انتخاب واحد آن را غیرفعال کنید. پس مسئولیت استفاده از آن با شما است.\nزمزمه‌هایی نیز از روی کار آمدن نسخه جدید آموزشیار به گوش می‌رسد و مدتی است که نسخه آزمایشی آن برای برخی استان‌ها فعال شده، اما روند توسعه این افزونه تا زمانِ کامل برطرف شدن مشکلات اصلی آموزشیار ادامه خواهد داشت.\n","permalink":"https://alireza1219.ir/posts/better-amoozeshyar-extension/","summary":"ماجراهای ما و آموزشیار\u0026hellip;","title":"معرفی افزونه آموزشیار بهتر"},{"content":"مقدمه در سال ۲۰۲۲ هستیم و شما به هر دلیلی تصمیم به ساختن یک USB با قابلیت بوت کردن DOS می‌گیرید. ممکن است مانند نویسنده، هدف‌تان از اینکار تنها برای مقاصد نوستالژیک باشد یا شاید هم نه، اجرای نرم‌افزارهای ضروری روی سخت‌افزار به‌روز/مدرن! در نوشته‌ی پیشِ‌رو، دو روش برای انجام این کار را با هم بررسی می‌کنیم.\nروش اول ساده‌ترین روش استفاده از Rufus و FreeDOS است.\nبرای شروع به کار آخرین نسخه Rufus را از اینجا دانلود کنید. پیشنهاد نویسنده، استفاده از نسخه Portable این نرم‌افزار است. بعد از اتمام دانلود، Rufus را اجرا کنید.\nUSB مورد نظر خودتان را از قسمت Device انتخاب کنید. توجه کنید که در این فرآیند اطلاعات USB شما از بین می‌رود، پس حتماً از اطلاعات خودتان یک نسخه پشتیبان تهیه کنید.\nقسمت Boot selection را بر روی FreeDOS تنظیم کنید.\nبر روی START کلیک کنید. پیغامی مبنی بر تأیید نهایی فرمت نمایان می‌شود. آن را OK کنید.\nو حالا شما یک USB حاوی FreeDOS با قابلیت بوت شدن دارید :)\nروش دوم ممکن است نرم‌افزار شما با FreeDOS سازگار نباشد و یا به هر دلیل دیگری قصد استفاده از MS-DOS را داشته باشید. شرایطی که برای نویسنده نیز پیش آمده و نصب‌کننده نرم‌افزار (به دلیل ناسازگاری با FreeDOS) در حین نصب از کاربر درخواست قرار دادن دیسکت فلاپی در درایو B را داشته است :) !\nدر این روش به نرم‌افزار BOOTICE نیاز داریم.\nپیش از شروع لازم است USB خودتان را در قالب FAT32، فرمت کنید. سپس نرم‌افزار BOOTICE را اجرا کنید.\nUSB مورد نظر خودتان را از قسمت Destination Disk انتخاب کنید. توجه داشته باشید که حتماً یک درایو USB انتخاب می‌کنید و نه یک پارتیشن از هارد دیسک‌تان!\nسپس روی Process MBR کلیک کنید.\nدر پنجره تازه، گزینه Windows NT 5.x / 6.x MBR را انتخاب کرده و بر روی Install / Config کلیک کنید.\nحال در پنجره‌ی Choose MBR بر روی Windows NT 6.x MBR کلیک کنید.\nبه صفحه‌ی اصلی BOOTICE بازگشته و این‌بار بر روی Process PBR کلیک کنید. در پنجره تازه، گزینه MS-DOS boot record (FAT/FAT32) را انتخاب کرده و بر روی Install / Config کلیک کنید. توجه داشته باشید Destination Partition حتماً بر روی درایو USB شما تنظیم شده باشد!\nحالا می‌توانید از BOOTICE خارج شوید.\nگام بعدی، دانلود یک کپی از MS-DOS است. به این منظور از آرشیو WinWorld کمک می‌گیریم.\nپیشنهاد نویسنده استفاده از نسخه 7.1 (CDU) است و می‌توانید آن را از اینجا دانلود کنید.\nمتاسفانه سایر نسخه‌های MS-DOS با این روش سازگار نیستند و هنگام بوت کردن از روی USB با خطای Invalid system disk مواجه خواهید شد.\nدر ادامه، نیاز به نصب نرم‌افزار 7Zip داریم. پس از نصب آن، 7Zip File Manager را باز کنید.\nبا استفاده از فایل منیجر 7Zip، کپی دانلود شده از MS-DOS با نام Microsoft DOS 7.1 (CD).7z را باز کنید و در ادامه بر روی dos71cd.iso دابل کلیک کرده و به مسیر: BOOT -\u0026gt; DOS71INS.IMG بروید.\nپس از باز کردن DOS71INS.IMG نیاز به یافتن و استخراج ۳ فایل به نام‌های MSDOS.SYS ،IO.SYS و COMMAND.COM از این دیسک داریم. با نگه داشتن کلید CTRL هر ۳ فایل را انتخاب کرده و در نهایت بر روی Extract کلیک کنید.\nپس از باز شدن پنجره Extract، مسیر استخراج فایل‌ها را بر روی USB Root خود تنظیم کنید. برای مثال اگر Mountpoint درایو USB شما D است، آدرس را به شکل زیر تنظیم کنید:\nپس از اتمام کار می‌توانید از 7Zip خارج شوید. در صورتی که نمایش فایل‌های مخفی در ویندوز را فعال و درایو USB خود را باز کنید، باید ۳ فایل مانند تصویر زیر بر روی Root آن داشته باشید.\nو حالا شما یک USB حاوی MS-DOS با قابلیت بوت شدن دارید :)\nتوجه کنید که در هر دو روش، پیش از بوت کردن از روی USB، تنظیمات BIOS سیستم هدف خود را به گونه‌ای تنظیم کنید که از حالت بوت Legacy پشتیبانی کند. همچنین در صورت فعال بودن Secure Boot، آن را غیرفعال کنید. فراموش نکنید پس از اتمام کار با DOS تغییرات را بازگردانی کنید!\nاشکال یابی امکان بوت از روی USB با استفاده از روش دوم وجود ندارد!؟ در صورتی که هنگام بوت از روی USB با خطایی مانند Reboot and Select proper Boot device مواجه می‌شوید، روش اول را دنبال کرده و یک USB بوتیبل حاوی FreeDOS بسازید، سپس مجددا روش دوم را بر روی USB خود اعمال کنید.\n","permalink":"https://alireza1219.ir/posts/bootable-dos-usb/","summary":"با من در ساخت USB بوتیبل DOS همراه باشید :)","title":"ساخت USB قابل بوت DOS"},{"content":"نقطه‌ای برای شروع. نقطه‌ای که همگان به آن نیاز دارند؟ یا فقط بهانه‌ای است برای تظاهر به تغییر کردن؟ نمی‌دانم این یکی از کدام نوعش است، ولی شاید اینجا نقطه‌ی شروعی برای تو یا حتی من باشد! چیزهایی که در ذهن تو و من می‌گذرد، چیزهایی که در نظر بزرگ و بلندپروازانه‌اند، اما واقعیت این است که هیچ‌یک از آنها هرگز رنگ زندگی به خود نمی‌گیرند…\nاگر نقطه‌ی شروع تنها یک توهم باشد، آن‌وقت چه معنی خواهد داشت؟ نمی‌دانم و مثل همیشه نمی‌دانم… تمام آن چیزهایی که می‌دانم، شروعی دوباره است… شروعی که قرار است آرام-آرام و تدریجی باشد. شروعی که پشتوانه‌اش، اشتباهات تکراری گذشته است…\n","permalink":"https://alireza1219.ir/posts/a-silent-return/","summary":"نقطه‌ای برای شروع؟","title":"بازگشت بی‌سر و صدا"},{"content":"به زودی :)\n","permalink":"https://alireza1219.ir/about/","summary":"به زودی :)","title":"درباره من"}]